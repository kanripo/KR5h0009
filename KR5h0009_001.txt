# -*- mode: mandoku-view -*-
#+TITLE: 高上玉皇本行集經註解
#+DATE: 2015-08-29 03:02:37
#+PROPERTY: BASEEDITION HFL
#+PROPERTY: WITNESS YP-C
#+PROPERTY: LASTPB  <md:KR5h0009_HFL_001-019b>
#+PROPERTY: JUAN 1
<pb:KR5h0009_YP-C_07miji-05-0018b>
最盛之眞文寸勞旣效良緣若存涓吉朝而䖍刻資善信以協
成預　奏疏詞上干
玄鑒增
君民淸淨之福赦(小兆)僭妄之罪使諸界多方盡爲十七光明
之照徹絶今傾古悉被三十大願之陶鎔人物俱登重玄冥陽
永霑法利庶(臣玄貞)之誠少伸萬一矣謹　奏



<pb:KR5h0009_YP-C_07miji-05-0019a>
重刋道藏輯要
高上玉皇本行集經註解卷之上(此義迺洞玄靈寶對註者後人勿疑)¶
　文昌開化帝君張　校
　純陽警化帝君吕　閱
　長春輔化眞君邱　編
　雷霆大元帥鄧　訂証
　　長跪奉禮
　　　此經係元始闡玉帝妙行之義故誦經者長跪䖍誠禮
　　　奉¶
仰啟三淸境無上三境尊
<pb:KR5h0009_YP-C_07miji-05-0019b>
　知大道之高三淸之尊投誠企慕皈¶身皈神皈命上達眞心
　仰瞻啟告於玉淸上淸太淸三淸境界至尊無上玉淸聖境¶
　元始上淸眞境靈寶太淸仙境道德三境道祖大天尊¶<md:KR5h0009_HFL_001-020a>¶
仰啟大羅天無上玄穹主
　吕純陽曰玉帝所居爲三千大千世¶界天宗永無退轉至高
　無比故云大羅玄穹主穹窿蒼穆諸天都教主¶
仰啓三淸界侍宸諸眞眾
　張紫陽曰侍旁列也宸高玄不可窺¶見聽聞之界諸眾也諸
　眾眞先天九宸後天仙聖一切神佛菩薩阿羅漢金剛皆在
　焉¶
<pb:KR5h0009_YP-C_07miji-05-0020a>
妙道難思議
　至妙大道最上一乘不可以心思不可以言議難以思議而
　得¶
造入資玄門
　張子房云造入由眞知力行進入也資玄門道義之門眾妙
　玄¶玄難入漸進悟入資玄卽孟子所謂居之安則資之深釋
　經所謂從聞思修流入亡所也¶
妙經抉(音訣)玄藴
　抉决也挑出之意玄藴玄奥難測此妙經自眞無中挑出神
　機是抉玄藴¶
<pb:KR5h0009_YP-C_07miji-05-0020b>
導引塵迷趣
　元始說妙經抉玄藴導引塵俗迷人使出苦海脫其業趣¶
(臣)今淨三業
　臣看誦經者自稱也三業身業口業心業也淨䖍誠永絕此
　業也¶<md:KR5h0009_HFL_001-020b>¶
口誦及心持
　誦經者自言誦此經眞誠口中[言*奉]誦眞心持受也¶
惟願大慈悲開受(臣)所請
　悲一本作尊字悲字爲是誦持此經¶惟願元始玉帝諸眞垂
　大慈悲開慈顔受(臣)所祈請若作尊字不能承前三啟意¶
<pb:KR5h0009_YP-C_07miji-05-0021a>
慈光燭卑賤聰聽聆音聲
　諸聖大慈光燭照臣卑賤誠心神聰聽聆祝誦音聲¶
願(臣)諷誦時響徹十方界
　願(臣)諷誦經時法音響徹十方界十方聽信大法卽響徹也¶
成就一切願如經所稱述
　願臣悟經修眞成就一切善願如此經中所稱述玉帝厯劫
　妙行¶
從此漸進修成道事諸聖
　從此漸次進修成大道事諸仙聖人¶
　　至心皈命禮
<pb:KR5h0009_YP-C_07miji-05-0021b>
　　　誠有未至不爲至心少有追悔不爲皈命諷此經永誠
　　　不改而恭持故云至心皈命禮¶
玉淸聖境
　元始尊大無比天中法王位冠仙佛其居永不毁壞云玉淸
　聖境¶
淸微天宮
　解見後¶<md:KR5h0009_HFL_001-021a>¶
欝羅蕭臺之中
　最上之極天中之天神光芳欝蕭然眞淸故言欝羅蕭臺之
　中¶
<pb:KR5h0009_YP-C_07miji-05-0022a>
森羅淨泓(音弘玄深不可窮也)之上
　天有萬象羅列深奥難窮玉淸在諸天上故言森羅淨泓之
　上¶
現有爲之梵相
　元始天尊爲三教宗顯化教人其妙難窮是現有爲億梵妙
　相¶
具無極之神通
　具無極量大神通一云元始迺無極大道故云然前說爲是¶
敷演眞玄破無有色空之礙
　敷宣廣布演說發明至眞玄宗破世¶間無有色空等障礙無
<pb:KR5h0009_YP-C_07miji-05-0022b>
　者以無爲宗有者狥生色者執有空者不脫無趣元始說此¶
　經明示眞玄不屬三觀不落兩際明言直指如如見成故破
　無有色空之滯礙使皈道妙¶
拯提趣類絕智愚高下之分
　拯救提拔一切情識業趣諸類¶出塵不拘古今聖愚皆可修
　　道是絕無智愚高下一切分別眞不二妙法¶
妙用難窺靈機罔測
　至聖妙用無方難以窺視玄靈道機不可測度¶<md:KR5h0009_HFL_001-021b>¶
大悲大願大聖大慈無量度人元始天尊
　大悲¶憐世心切大願願化無窮大聖聖中至聖大慈濟度無
<pb:KR5h0009_YP-C_07miji-05-0023a>
　盡無量度人無限量也元始句解見後¶
　　至心皈命禮
　　　此是言誦看經者眞心頂禮至尊今人口念此句者非
　　　也¶
上淸眞境
　最上玄淸至眞妙境¶
禹餘天宮
　自始靑而太白玄光神化妙界永不毁高大無比神運無疆
　經言元白禹餘天宮¶
紫微瓊臺之中
<pb:KR5h0009_YP-C_07miji-05-0023b>
　妙境難測永不動毁故言紫微非北辰紫微垣瓊臺上淸宮
　光萬寶莊嚴云瓊臺中¶
玄都玉京之上
　上淸在太玄都白玉京之上一言在高天玉京山之上亦通¶
接元始虛皇之統系
　系下記切繫也繼也靈寶體元行化故上接元始虛皇道統
　世系¶
超西那玉國之根苖
　經攷西那玉國在陜西西方白帝生處靈寶在諸聖生化之
　先故言¶超出西那玉國根苖不可以元白作白帝也一云超
<pb:KR5h0009_YP-C_07miji-05-0024a>
　當作紹言天尊爲西那玉國根苖非也¶<md:KR5h0009_HFL_001-022a>¶
入黍米珠盡挹眞玄之精粹
　天尊入黍米玄珠中卽儒家所謂丸¶弄太極佛悟正法眼藏
　也挹獨徹此道如世人握奇珍飽至味也故云盡挹眞玄精
　切華粹¶
在香林苑屢談秘要之筌蹄
　天尊在上淸妙香寶林玄苑中屢次¶談說玄秘眞要之筌蹄
　道本無說經爲修行徑路卽取魚之筌捕兔之蹄不可終執
　故說經爲筌蹄¶
妙德難思神通莫擬
<pb:KR5h0009_YP-C_07miji-05-0024b>
　天尊妙德難以思致神通莫可比擬¶
大悲大願大聖大慈無量度人
　解見前¶
靈寶天尊
　始靑至太白元始再彰妙化居上淸靈運無方大道法寶傳
　之不窮爲靈寶天尊¶
　　至心皈命禮¶
太淸仙境大赤天宮
　三淸境天宮本一以玄光大著妙無窮盡故言¶太淸仙境元
　白散霞赤祥徧覆永無毁淪故曰大赤天宮非專言色之赤
<pb:KR5h0009_YP-C_07miji-05-0025a>
　紅也¶<md:KR5h0009_HFL_001-022b>¶
巍巍金闕之高渺渺重霄之上
　太上所居巍巍不動最上¶至大無比倫金光不毁玄闕之高
　渺渺難窮永居九宸九重九霄上一云冠三十六天重霄上¶
降生於無量數劫
　太上厯劫行化無有量數不可窮探大道玄宗是降生於無
　量數劫¶
說法於萬二千天
　太上厯來化徧三千大千此言說法萬二千天太上說法宮
　有萬二千天界也¶
<pb:KR5h0009_YP-C_07miji-05-0025b>
五千秘言融三才之妙道
　道有五千餘秘秘言融貫天地人三才妙道¶
八十餘度接六趣之眾生
　八十一化接引天人魔鬼獄畜六等趣眾¶生或云接六欲中
　滯眼耳鼻舌身意六趣眾生又云接有無色空能所六趣或
　從拯¶字拯拔悟道成眞意亦是六趣難脫太上垂慈教化拔
　濟神人鬼物出塵故亦作拯¶
聖德崇高玄功廣愽
　太上聖德尊崇隆高玄功普廣愽大深厚莫窮故言玄功¶
大悲大願大聖大慈無量度人
<pb:KR5h0009_YP-C_07miji-05-0026a>
　解見前¶<md:KR5h0009_HFL_001-023a>¶
降生天尊
　太上顯化無量慈恩莫窮生生不已故云降生天尊¶
　　至心皈命禮¶
妙有眞境彌羅上宮
　上宮玉帝聖父宮名¶
曩(音向)示現國王之身
　曩昔時往劫也昔顯示化現光嚴妙樂國王身¶
卽根本帝尊之質
　卽根本萬天聖帝慈尊之體質¶
<pb:KR5h0009_YP-C_07miji-05-0026b>
始相湛寂
　聖父道化宗始妙相湛然常淸寂然不動¶
實至玄至妙以難言
　湛寂始相實至玄遠至神妙而難以言議¶
嗣位繼傳妙無等無倫而相踵
　嗣光嚴國君位繼國王宗¶傳其德無與同等而相倫類者踵
　繼先業德福彌昌故云妙無等無倫而相踵¶
聖父之慈悲父至尊之最上尊
　玉帝號眾生慈父位至尊¶<md:KR5h0009_HFL_001-023b>¶聖父至尊指玉帝言光嚴國王生
　玉帝故言聖父之慈悲父至尊之最上尊¶
<pb:KR5h0009_YP-C_07miji-05-0027a>
稱讚難窮皈依莫盡
　王生玉帝功德永著故稱讚難窮皈依無盡耳¶
大悲大願大聖大慈光嚴妙樂國王聖父天¶尊
　此聖父指光嚴國王以其生至聖也¶
　　至心皈命禮¶
妙有眞境彌羅內宮
　內宮玉帝宮深邃處聖母居之故曰內宮¶
慈顏烜春日之和
　聖母慈善容顏烜著光明如春天日色之太和¶
懿範凛秋霜之肅
<pb:KR5h0009_YP-C_07miji-05-0027b>
　懿淑恭美身範凛烈似秋日嚴霜之威肅¶
純全梵炁先天地以素存
　全備虛無梵氣妙體預存於天地先¶
化現妙身厯后妃而示應
　化現聖母妙身厯光嚴國君后妃應生帝¶<md:KR5h0009_HFL_001-024a>¶
具一炁胚胎之始
　具眞一梵氣顯化胚胎之始胚形氣初立胎形氣稍著也¶
寓帝身生化之殊
　寓寄玉帝道身生化祥瑞殊異¶
萬化祖根眾生慈母
<pb:KR5h0009_YP-C_07miji-05-0028a>
　聖母誕玉帝分萬化統眾生誠萬化祖根眾生慈母¶
大悲大願大聖大慈寶月光皇后聖母元君¶
　　至心皈命禮¶
紫金金闕白玉玉京
　紫金闕與黃金非二說玉帝京闕神光妙寶無¶二常御者淨
　土色尊爲黃金宴息之所紫金闕也金玉重文者讚文自當
　若此說¶
住妙有之境中處玄眞之天上
　常住妙有無迹眞境中永處大玄至眞上天之上¶
功成道備故妙相卓冠於諸天
<pb:KR5h0009_YP-C_07miji-05-0028b>
　普度功成至眞道備故妙¶好光相卓然冠出於三千大界一
　切諸天加冠於首曰冠玉皇萬天教主故冠諸天¶<md:KR5h0009_HFL_001-024b>¶
心廣體胖故慈光徧燭於三界
　性天廣大妙體如如心本¶廣體本胖也人不能故無光明玉
　帝成道心如太虛之廣道身自然斯慈光照諸三界¶
位尊而上極無上
　位尊無比故云上極無上¶
道妙而玄之又玄
　玉帝之道高妙難窮是玄之又玄¶
眞聖宗師天人依仗大悲大願大聖大慈
<pb:KR5h0009_YP-C_07miji-05-0029a>
　解見别章¶
穹蒼聖主玉皇大天尊
　穹蒼聖主諸天宗主也此號讚玉帝之尊¶
　　至心皈命禮¶
光嚴國內妙樂土中
　解見後註¶
聖母凝神夢於虛無
　聖母夢道君抱嬰兒付已遂生玉帝是凝會神¶異之夢於虛
　無中夢本幻中之幻故云虛無然祥異特著故云神夢¶<md:KR5h0009_HFL_001-025a>¶
道君授玉質於恍惚
<pb:KR5h0009_YP-C_07miji-05-0029b>
　道君降授玉帝寶玉質付聖母於恍惚渺冥中¶
慈愛和遜
　仁慈惠愛温和謙遜¶
弗貪萬乘之尊榮
　萬乘大國出車萬乘者也玉帝捨王位是不貪萬乘¶君位之
　尊重榮華¶
忍辱仁柔不憚億劫之修累
　大忍耻辱仁愛柔弱不憚億劫¶之修德累行憚畏難也十萬
　曰億劫解見後¶
功高無比德重難踰
<pb:KR5h0009_YP-C_07miji-05-0030a>
　功行超倫故高無比恩德邁種故重大難踰過¶
大悲大願大聖大慈現無量功德之身玉皇¶大天尊
　此號讚玉帝功德之大¶
　　至心皈命禮¶<md:KR5h0009_HFL_001-025b>¶
尊居帝位高處天宮
　尊居玉帝位高處淸微大天宮¶
徧遊於一切白玉京中
　徧遊周厯一切世界大天宮白玉京也¶
普現於十方黃金闕內
　普徧廣現於十方一切大天宮黃金闕也¶
<pb:KR5h0009_YP-C_07miji-05-0030b>
定而能應去來自在以無拘
　大定而能順應或去或來妙用¶自然得大自在未嘗拘拘去
　來伸屈翕散始終皆然¶
合而可分變化圓通而莫測
　翕合而可殊分神變妙化圓活¶大通活潑潑地莫可測度變
　化圓通卽佛云信手拈來無不是道儒家云左右逢源也¶
演淸淨解脫之道
　演說眞淸眞淨大解悟超脫之道¶
濟沉迷憂苦之徒
　濟度沉淪迷惑憂悲業苦之徒¶
<pb:KR5h0009_YP-C_07miji-05-0031a>
自然而然非識可識
　帝妙化自然非人間識性可測識者或以可識¶<md:KR5h0009_HFL_001-026a>¶識字作誌字
　看非是或作解識看亦不是¶
大悲大願大聖大慈現淸淨自然之身玉皇¶大天尊
　此號讚玉帝聖德之純¶
　　至心皈命禮¶
昔爲王嗣苦見(音現)玄功
　昔劫初爲光嚴王嗣苦見無量玄深功化¶
三千餘劫之修行有如一日
　三千二百劫修眞行道如一日¶
<pb:KR5h0009_YP-C_07miji-05-0031b>
億萬生靈之拯度廣及十方
　拯拔濟度億萬生靈廣及十方一切世界¶
雖法身由胎臟之胚腪諒聖體由道原之變¶化
　玉帝顯化生自聖母法身聖體雖由胎胞臟神之胚基腪生
　腪音運形化之意諒此¶聖體實由大道宗原之變化生成也¶<md:KR5h0009_HFL_001-026b>¶
不壞不滅杳亡杳存
　終不壞永不滅杳若亡實妙有杳若存𨚫虛無¶
大悲大願大聖大慈現神明堅固不壞眞空¶無上法身玉皇大
天尊
　此號讚玉帝聖果至眞常住也¶
<pb:KR5h0009_YP-C_07miji-05-0032a>
　　長跪懴悔
　　　長跪俯伏地上投誠盡恭或云屈膝時久爲長跪非也
　¶　　懴自陳已過願永滅此惡悔懊恨前非願自改圖卽罪
　　　人自首也¶
　(臣)等自從無始劫
　　臣等看誦經者率同善人而言自從無始劫數¶以來無始
　　劫世數無窮不可知其本始也¶
　無明煩惱覆眞心
　　人性本明因事物動心自己遮蔽不能反觀內¶照起了妄
　　念故曰無明煩惱因無明心起煩亂恨惱傾喪善心故曰
<pb:KR5h0009_YP-C_07miji-05-0032b>
　　覆眞心眞¶心常在雖無喪失因無明煩惱遂昏暗蔽錮如
　　物被覆幪不見也去了自露本眞¶<md:KR5h0009_HFL_001-027a>¶
　常行殺盗與邪淫
　　常行不但專行殺生偷盗邪淫的事凡有殺心¶盗念淫亂
　　之思不能斷盡意識皆是常行惡事了此身三惡業也¶
　兩舌妄言並綺(音倚)語
　　或常搬說是非兩頭弄舌或無根造端而¶妄說言辭或萋
　　菲售奸文飾說詞巧言亂聽而爲綺語不據實論¶
　誹謗大乘眞正教
　　或不聞大道謬言毁論誹謗儒道釋大乘正教¶
<pb:KR5h0009_YP-C_07miji-05-0033a>
　鬪亂親朋離間人
　　鬪不是相毆或妄言鼓人爭心亂親朋情分離¶間阻隔人
　　家和氣此上三句皆口四惡業也¶
　貪嗔癡暗縱三心
　　或欲得無厭貪求不已忿怨懊惱嗔恨不休或¶迷惑泥執
　　癡滯不改貪嗔癡暗縱三心有以暗字作一病過去見在
　　未來言三心皆非是¶
　喜怒愛惡增七慢
　　劉朗然云遂意生歡喜感觸生忿怒投中生溺¶<md:KR5h0009_HFL_001-027b>¶愛違意而
　　增惡連上三心共增爲七慢一慕浮華不求大道爲狂慢
<pb:KR5h0009_YP-C_07miji-05-0033b>
　　二恣肆惡¶念不信罪福爲悖慢三沉迷幻妄不皈正法爲
　　褻慢四樂縱凡情不親正人爲¶傲慢五匿怨妬橫不畏法
　　典爲怠慢六縱情恣慾不保身體爲惰慢七厭惡不¶輟不
　　登善地不敬神明爲侮慢或以喜怒哀懼愛惡慾七情爲
　　七慢皆由喜怒¶愛惡而增貪嗔癡三心不可入七慢中此
　　說不可從依劉朗然說爲是觀者詳之¶也
　厯劫罪根難記憶
　　厯來劫數所造惡業罪根難以考記憶想¶
　多生業垢莫能量
　　多生世世愆業塵垢汚染莫能稱量不知多少¶
<pb:KR5h0009_YP-C_07miji-05-0034a>
　皈依上聖大慈悲
　　皈至誠永久歸向也依因依仰賴仗上聖大慈¶悲心力默
　　佑永滅罪過悲或作尊字太拘了¶
　發露眞心伸懴悔
　　發露眞實善心仰伸懴罪悔過誠意¶<md:KR5h0009_HFL_001-028a>¶
　萬劫千生諸罪垢
　　萬劫千生畧舉數而言厯來諸罪業垢汚之孽¶
　願從懴悔悉消除
　　願從懴悔之後永不造業夙愆盡消散除去淨¶
　將此身心奉上眞
<pb:KR5h0009_YP-C_07miji-05-0034b>
　　將此見具身心永皈奉祇承上聖至眞¶
　惟願罪根悉原宥
　　惟願厯來罪根悉䝉聖眞原無知情由盡爲赦宥¶
　　至心發願
　　　以至誠心發大誓願¶
　願眼常覩玉毫相
　　願眼中常覩見聖眞白玉毫光妙相儼然如在¶
　願耳常聞說法聲
　　願耳中常聞聖眞說法妙聲一誠之動有眞聞¶
　願鼻常嗅眾妙香
<pb:KR5h0009_YP-C_07miji-05-0035a>
　　願鼻中常嗅聞聖眞法身眾妙眞香得洽梵氣¶
　願舌常讚無上道
　　願舌常讚無上妙道非聖眞之法言不敢言¶
　願身不染邪淫穢
　　願生生身淸不染邪淫穢惡非聖眞之法行不敢行¶<md:KR5h0009_HFL_001-028b>¶
　願意常存正信心
　　願我心意常存至正誠信之念永無邪妄欺覬之私¶
　發願上報四重恩
　　天地蓋載日月照臨皇王水土父母生身爲四重恩¶
　發願下濟三塗苦
<pb:KR5h0009_YP-C_07miji-05-0035b>
　　願濟色累天塗愛累地塗貪累水塗心神形三重苦¶
　廣運慈悲憐一切
　　願廣運我本等慈悲憐恤一切一云願帝運慈悲¶
　廣行方便度眾生
　　願作如是功德廣行大方便化度世間一切眾生¶
　仰惟玉帝大慈悲
　　解見前¶
　加護願心悉成就
　　玉帝加護使我願心一切皆得如意悉能成就¶
　發願已竟(完也)皈依¶
<pb:KR5h0009_YP-C_07miji-05-0036a>
三寶(道經師)¶
　　玄藴咒(重玄秘藴大梵仙咒)¶<md:KR5h0009_HFL_001-029a>¶
大哉元始
　大哉大不可量元始解見後¶
無量度人
　解見前¶
演淸淨教
　解見後¶
登引天眞
　登進接引天眞一云昇座接引太拘¶
<pb:KR5h0009_YP-C_07miji-05-0036b>
玄座說法
　道身常住光徹十方座非凡座凌虛御極空浮轉法是玄座
　說法¶
寂然無聲
　玄玄漠漠寂然無聲¶
玉帝放光
　解見後¶
喜慶難言
　喜慶難以言語形容¶
是爲心傳
<pb:KR5h0009_YP-C_07miji-05-0037a>
　是此眞經迺教主至聖傳心要典¶
亦曰天根
　此經爲天道之玄根非言地雷復也¶<md:KR5h0009_HFL_001-029b>¶
大圓滿咒
　解見後¶
瑤章洞文
　碧瑤天章大洞靈文¶
集以成書
　集元始之秘言諸眞之請明以成玉帝之經書¶
敷落神眞
<pb:KR5h0009_YP-C_07miji-05-0037b>
　敷布落著神眞以流　聖教語落典章卽此意¶
(臣)今東向誦
　東向坐誦此經¶
願與天齊并
　願齊天永遠眞誦此經¶
存亡俱證果
　存亡悉證道果¶
永度愛河津
　永出愛河眾生恩愛最難割眞苦惱之津誦經令一切永度
　愛河¶
<pb:KR5h0009_YP-C_07miji-05-0038a>
注想尊容
　想玉帝尊容¶
稱揚寶號
　稱玉帝寶號
　　至心皈命禮
　　　註見前¶<md:KR5h0009_HFL_001-030a>¶
太上彌羅無上天
　太虛最上玄冲彌羅無極至上之天¶
妙有玄眞境
　玉帝天宮有玄象瑞光非凡象幻假永不壞微難窮云妙有
<pb:KR5h0009_YP-C_07miji-05-0038b>
　玄眞境¶
渺渺紫金闕
　渺渺紫金瑞光玄相之金闕¶
太微玉淸宮
　太微非日月天太微垣迺太上玄微玉淸宮玉帝所居之宮
　玄瑞紫炁¶金光四十億萬里巍巍如如永不毁淪絕無塵染
　諸天不能及故云太微玉淸宮¶
無極無上聖
　道高無極位尊無上至德大聖¶
廓落發光明
<pb:KR5h0009_YP-C_07miji-05-0039a>
　恢廓無際碧落重玄發最大無量光明¶
寂寂浩無宗
　雖著大光明冲漠難窮默默無聲寂寂不可識浩浩然無有
　根宗¶
玄範總十方
　道體法身巍巍蕩蕩爲神明之宗萬天之主浩劫聖祖是玄
　範總統十方¶
湛寂眞常道
　湛然寂然常淸常定眞常不易之大道¶<md:KR5h0009_HFL_001-030b>¶
恢漠大神通
<pb:KR5h0009_YP-C_07miji-05-0039b>
　恢恢無量漠漠無朕最大神通¶
玉皇大天尊玄穹高上帝
　玉皇非一天之尊萬天之主三教之¶宗最上無極大天尊玄
　虛蒼穹高上帝念此十句聖誥當一句一拜如不能逐句拜¶
　先一拜將誥全念後九拜只念
　玉皇大天尊玄穹高上帝亦可禮完端坐誦經¶
大元帥馬靈官云此經法中王神人鬼物無¶往不利世間或男
或女不拘貧賤富貴不識¶字者但能敬此經聞此經女轉成男
人得福¶夀或印造施捨或勸人持誦功德無量但要¶至誠不可
希望疑怠此經所在諸神護之人聽吾言神亦永佑勉之勿負
